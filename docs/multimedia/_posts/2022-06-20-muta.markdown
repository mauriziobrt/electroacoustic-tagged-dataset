---
layout: post
title:  "Muta"
date:   2023-09-09 12:11:54 +0200
categories: multimedia
media: Theater
work: Composition
---

<br>

[Link](https://www.teatromenotti.org/event/muta/)

<br>

----

Una Vecchia, con più di mille anni, è l’ultima abitante rimasta a Prato della Fiera. Un luogo che in origine era un grande prato verde, circondato dal fiume Sile, nel quartiere di Fiera a pochi passi dalla città di Treviso e che nel tempo è stato trasformato in un parcheggio abusivo. La Vecchia, una figura mitologica in punto di morte, fa il bilancio della sua strana vita, rivivendone alcuni momenti salienti.

Lo spettacolo nasce in occasione del progetto site specific InLuogo che si è tenuto il 4 settembre 2021 a Prato della Fiera di Treviso. L’evento, attraverso l’unione di diversi punti di vista offerti da performance musicali, di danza, di teatro di prosa, ha cercato di indagare in profondità il rapporto tra teatro e luogo, tra uomo e natura e il possibile equilibrio tra spazio urbano e spazio naturale.

Il testo dello spettacolo è stato scritto a partire dallo studio del luogo e della sua Storia, dall’analisi delle sue caratteristiche fisiche e antropologiche. Le informazioni raccolte hanno costituito un terreno fertile per la creazione di una narrazione che prende avvio dalla specificità della realtà di Prato della Fiera, ma che aspira ad una sua indipendente autonomia e che suggerisce diversi spunti di riflessione su varie tematiche e su innumerevoli altri luoghi che hanno avuto un simile destino.

<br>


----

<br>



