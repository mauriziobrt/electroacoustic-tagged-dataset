---
layout: post
title:  "25 Aprile"
date:   2022-02-20 12:11:54 +0200
categories: multimedia
media: SoundWalk
work: Recording, Composition, Sound Design
---

<br>

[Link](http://www.smet.torino.it/it/25-aprile-voci-e-immagini-della-liberazione/)

<br>

----

Il Conservatorio di Torino ha partecipato al progetto di realizzazione e proiezione dell’audiovideo “XXV Aprile – Voci e immagini della Liberazione” realizzando la sonorizzazione dei sei montaggi di rari filmati storici di vita partigiana e della liberazione di Torino.

Autori di questo lavoro sono stati gli studenti di Musica elettronica Maurizio Berta, Giovanni Corgiat Mecio, Simone Gottardi e Matteo Martino.

“La sonorizzazione di immagini mute – sottolinea il Docente di Composizione musicale elettroacustica prof. Stefano Bassanese, coordinatore e responsabile del contributo del Conservatorio – è ormai prassi consolidata nel dominio della musica elettroacustica. Le più recenti tecniche di produzione del suono si prestano bene ad accompagnare immagini originariamente prive di sonoro e consegnate nel tempo. Ma per rafforzare la percezione emotiva è necessario costruire un rapporto di indipendenza tra questi elementi affinché il suono non diventi un mero commento sincrono all’immagine.

I documenti straordinari di lotta partigiana e riconquista della vita collettiva su cui gli studenti hanno lavorato presentano in totale autonomia la grande forza espressiva delle loro immagini. Un qualsiasi commento musicale potrebbe risultare superfluo se non sottolineasse la distanza per restituire in profondità il rapporto con il tempo: e questo il suono riesce a farlo meglio di ogni altro elemento espressivo, evocando la grande attualità di queste immagini e ricollocandole in un tempo apparentemente lontano ma così presente nelle nostre emozioni di oggi.

<br>


----

<br>



